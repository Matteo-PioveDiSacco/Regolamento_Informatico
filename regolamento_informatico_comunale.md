# Regolamento aziendale per l’utilizzo del Sistema Informatico   

## Comune di Piove di Sacco ![Static Badge](https://img.shields.io/badge/Anno-2024-%23eeba30?style=plastic)  
  

### Indice generale <a name="indice"></a>  

[1 Premessa](#1)  
[2 Nomi dei PC](#2)  
[3 Repository Youtube per la Formazione Informatica dei dipendenti](#3)  
[4 L'Hardware](#4)  
>[4.1 Il Personal Computer](#4.1)  
>[4.2 Disposizioni per la memorizzazione dei file nelle risorse condivise](#4.2)  
>[4.3 I Computer Portatili](#4.3)  
>[4.4 Il Monitor](#4.4)  
>[4.5 Utilizzo delle pen-drive e memorie di massa USB](#4.5)  
>[4.6 Precauzioni durante l'uso delle memorie di massa](#4.6)  
>[4.7 Utilizzo delle Stampanti Dipartimentali](#4.7)  
>[4.8 Il Gruppo di Continuità (UPS)](#4.8)

[5 Il Software](#5)  
>[5.1 Software di base preinstallato](#5.1)  
>[5.2 Installazione di nuovo software](#5.2)  
>[5.3 Software in Cloud](#5.3)

[6 Sicurezza](#6)  
>[6.1 Gestione delle password](#6.1)  
>[6.2 Malware informatici](#6.2)  
>[6.3 Cyber Awareness](#6.3)
>[6.4 Backup Giornaliero dei dati](#6.4)

[7 La Rete](#7)  
>[7.1 Uso della rete Internet e dei relativi servizi](#7.1)  
>[7.2 La Posta Elettronica Ordinaria (PEO)](#7.2)  
>[7.3 La Posta Elettronica Certificata (PEC)](#7.3)  
>[7.4 Il servizio BoxRoom](#7.4)

[8 Teleassistenza o Assistenza Remota](#8)  
[9 L'Inventario dei Dispositivi Informatici.](#9)  
[10 Utilizzo di computer non appartenenti all'Inventario dei Dispositivi Informatici](#10)  
[11 Manutenzioni, riparazioni e aggiornamenti](#11)  
[12 Informazioni riservate](#12)  
[13 Osservanza delle disposizioni in materia di Privacy](#13)  
[14 Non osservanza della normativa aziendale](#14)  
[15 Aggiornamento e revisione](#15)  
  
### 1 Premessa <a name="1"></a>  
La progressiva diffusione delle nuove tecnologie informatiche e l'accesso alla rete Internet dai Personal Computer espone il Comune di Piove di Sacco ai rischi di un coinvolgimento sia patrimoniale che penale, creando problemi alla sicurezza e all’immagine del Comune stesso.   
Premesso quindi che l’utilizzo delle risorse informatiche e telematiche del Comune deve sempre ispirarsi al **principio della diligenza e correttezza**, comportamenti che normalmente si adottano nell’ambito di un rapporto di lavoro, il Comune di Piove di Sacco ha adottato un Regolamento interno diretto ad evitare che comportamenti inconsapevoli possano innescare problemi o minacce alla sicurezza nel trattamento dei dati.   
Il presente regolamento si applica alle apparecchiature presenti all'interno dell'**Inventario dei Dispositivi Informatici** (vedere il [capitolo 9](#9)) e, in misura ridotta, anche a quelle che non ne fanno parte e che, tuttavia, vengono comunque utilizzate nei locali del Comune di Piove di Sacco (vedere il [capitolo 10](#10)).   
[:bookmark_tabs: Torna all'indice](#indice)    
    
### 2 Nomi dei PC <a name="2"></a>  
Ogni PC collegato alla rete comunale ha un codice univoco chiamato “**Nome Computer**” che lo identifica nel dominio. L'operatore è in grado di conoscere il nome del PC in dotazione osservando il desktop nell'angolo in basso a destra come mostrato nell'immagine seguente:   
![nomecomputer](https://github.com/user-attachments/assets/4120cd2f-fc26-42ea-bbd8-0aa4fc92c2e2)  
  
Conoscere il nome del PC su cui si sta lavorando è fondamentale per avvalersi dell'assistenza tecnica remota che lo richiederà ad ogni sessione di collegamento (vedere [capitolo 8](#8)).   
[:bookmark_tabs: Torna all'indice](#indice)    
  
### 3 Repository Youtube per la Formazione Informatica dei dipendenti <a name="3"></a>  
E' presente un canale Youtube dedicato alla formazione informatica dei Dipendenti del Comune di Piove di Sacco al link [https://www.youtube.com/@formazioneincomune](https://www.youtube.com/@formazioneincomune) , consultabile senza limitazioni in ogni momento.   
Qui è possibile trovare diversi tutorial che mostrano in maniera pratica e con esempi come eseguire le funzioni informatiche di base che ogni dipendente Comunale deve conoscere, ad esempio: cambiare la propria password, usare il calendario/agenda dell'ufficio, effettuare una videoconferenza, etc. I video vengono aggiunti frequentemente pertanto si invita a visitare spesso la pagina oppure iscriversi al canale per non perdere nessuna delle nuove pubblicazioni e rimanere sempre aggiornati sui contenuti più recenti.  
Ognuno dei tutorial è stato realizzato sulla base di esperienze raccolte dall'Ufficio C.E.D. nel corso di molti anni dedicati al supporto dell'utenza, pertanto ogni dipendente è invitato a visitare il canale prima di aprire una segnalazione tecnica in quanto c'è la possibilità che sia presente nel catalogo dei contenuti un video tutorial che spiega come trovare autonomamente una soluzione risolvendo da soli il problema, aumentando in questo modo il proprio bagaglio di esperienza.   
[:bookmark_tabs: Torna all'indice](#indice)    
  
### 4 L'Hardware <a name="4"></a>   
Con il termine [Hardware](https://it.wikipedia.org/wiki/Hardware) ci si riferisce a tutte le componenti tangibili della propria postazione di lavoro: Personal Computer, Tastiera, Monitor, Stampanti, etc. Nei prossimi capitoli verranno esposte tutte le modalità di utilizzo corrette per ognuna di   esse.  
I dispositivi informatici (Personal Computer, Palmari, etc.) vengono affidati ai dipendenti per l'intero periodo del rapporto di lavoro e non devono essere considerati di proprietà dell'utente destinatario. La manutenzione di questi dispositivi è affidata all'Ufficio C.E.D. (vedere [capitolo 11](#11)). Salvo casi particolari tutti i dispositivi devono rimanere all'interno dell'Ente. Ogni utilizzo non inerente all’attività lavorativa può contribuire ad innescare disservizi, costi di manutenzione e, soprattutto, minacce alla sicurezza.  
Non è ammesso che l'utente sostituisca l'hardware assegnato con dell'altro portato da casa o che non faccia parte dell'Inventario Informatico (vedere [capitolo 10](#10)).  
L’Amministratore di Sistema potrà accedere ai dati e agli strumenti informatici in uso agli utenti esclusivamente per permettere alla stessa azienda, titolare del trattamento, di accedere a dati trattati da ogni incaricato con le modalità fissate dalla stessa azienda, al solo fine di garantire l’operatività, la sicurezza del sistema ed il normale svolgimento dell’attività aziendale nei casi in cui si renda indispensabile ed indifferibile l’intervento, ad esempio in caso di prolungata assenza od impedimento dell’incaricato, informando tempestivamente l’incaricato dell’intervento di accesso realizzato.  
[:bookmark_tabs: Torna all'indice](#indice)  

#### 4.1 Il Personal Computer <a name="4.1"></a>   
Qui di seguito vengono esposte le modalità che ogni utente deve seguire per utilizzare al meglio il dispositivo che gli è stato assegnato.   
- **E' compito dell'utilizzatore mantenere in efficenza il proprio dispositivo applicando sempre gli aggiornamenti** mano a mano vengono messi a disposizione, ad esempio PortableApps, Miglioramenti Windows, client di posta Thunderbird, vedere anche la sezione al [capitolo 5](#5) per approfondimenti.  
- **Non è consentito all’utente modificare le caratteristiche impostate sul proprio dispositivo informatico** ad esclusione di quelle identificate come personalizzazioni, salvo previa autorizzazione (in forma scritta tramite e-mail) dell’Amministratore di Sistema.   
- **Non è consentito modificare le impostazioni del BIOS**, del software di configurazione o l'hardware del sistema. Inoltre non è consentita nessuna operazione di forzatura fisica dei dispositivi.   
- **Gli elaboratori devono essere spenti ogni sera** prima di lasciare gli uffici e in caso di assenze prolungate dall’ufficio, salvo diversa disposizione da parte dell’Amministratore di Sistema. Ricordate che lasciare un elaboratore acceso e incustodito può essere causa di utilizzo da parte di terzi senza che vi sia la possibilità di provarne in seguito l’indebito uso (vedere anche [capitolo 6](#6) sulla sicurezza).   
- **Non è consentita l’installazione o la connessione** nel elaboratore in dotazione di alcun dispositivo esterno come ad esempio masterizzatori, modem, chiavette USB, dispositivi wireless, etc., se non con l’autorizzazione (in forma scritta tramite e-mail) dell’Amministratore di Sistema.   
- **Ogni utente deve prestare la massima attenzione ai supporti di origine esterna**, avvertendo immediatamente l’Amministratore di Sistema nel caso in cui vengano rilevati virus.   
[:bookmark_tabs: Torna all'indice](#indice)    
  
#### 4.2 Disposizioni per la memorizzazione dei file nelle risorse condivise <a name="4.2"></a>  
Per garantire una gestione efficiente e ordinata dei file memorizzati nel PC o nelle risorse di rete, è fondamentale adottare alcuni accorgimenti chiave:  
- **Non memorizzare documenti sul desktop del PC**: il desktop come anche altre posizioni che non siano la `Home Directory` o le `Risorse di rete condivise` (vedere [capitolo 6.1](#6.1)), non sono incluse nel ciclo di Backup giornaliero (vedere [capitolo 6.4](#6.4)) e pertanto, in caso di guasto del PC, questi documenti sono destinati ad essere perduti senza che ci sia la possibilità di recupero.  
- **Memorizzare solo file rilevanti per il lavoro**: Concentrarsi esclusivamente sui documenti essenziali per le attività lavorative, evitando di sovraccaricare lo spazio con file non necessari.  
- **Evitare la creazione di file duplicati**: Assicurarsi che ogni file esista solo una volta per prevenire confusione e spreco di spazio.  
- **Usare nomi di file brevi e chiari**: Evitare nomi di file inutilmente lunghi che possono risultare difficili da gestire e leggere.  
- **Non utilizzare caratteri speciali nei nomi di file**: Adottare solo caratteri alfanumerici e trattini per garantire compatibilità e facilitare la gestione dei file.  
- **Escludere file eseguibili o binari dalla memorizzazione**: Non memorizzare file eseguibili o binari per evitare rischi di sicurezza e problemi di compatibilità.  
- **Evitare file di grandi dimensioni**: Preferire file di dimensioni contenute per migliorare la performance e la gestione delle risorse, nel caso si stessero gestendo fotografie provenienti da Smartphone o fotocamere DSLR o simili, fare sempre attenzione che i file non siano esageratamente (ed inutilmente) definiti, in caso, procedere con il ricampionamento in serie per ridurre la definizione e quindi la grandezza.  
  >:bulb: _Suggerimento:  
  > Sono disponibili dei tutorial che mostrano come comprimere file ed immagini per ridurne le dimensioni nella pagina Youtube dedicata alla **Formazione Informatica per il Personale del Comune** da questo_ [![Static Badge](https://img.shields.io/badge/Link-Formazione%20in%20Comune-%23005073?style=plastic&logo=youtube)](https://www.youtube.com/@formazioneincomune).   
  
- **Effettuare cancellazioni periodiche**: Rimuovere regolarmente i file obsoleti o non più utili per mantenere l'organizzazione e l'efficienza.  
  >:bulb: _Suggerimento:  
  > E' disponibile un tutorial che mostra come eliminare i file che occupano tanto spazio nella pagina Youtube dedicata alla **Formazione Informatica per il Personale del Comune** da questo_ [![Static Badge](https://img.shields.io/badge/Link-Liberare%20spazio%20su%20disco-%23e14f4f?style=plastic&logo=youtube)](https://youtu.be/XocL2Mg6Nag).   
    
- **Optare per la memorizzazione nel gestionale**: Dove possibile, memorizzare i file come allegati al fascicolo nel gestionale dell'ente piuttosto che nel filesystem del fileserver, per una migliore integrazione e accessibilità.   
Adottare questi accorgimenti contribuisce a mantenere le risorse di rete ben organizzate e funzionali, migliorando l'efficienza e riducendo i rischi di gestione e sicurezza.
  >:bulb: _Suggerimento:  
  > E' disponibile un tutorial che mostra come archiviare i file nel gestionale Maggioli nella pagina Youtube dedicata alla **Formazione Informatica per il Personale del Comune** da questo_ [![Static Badge](https://img.shields.io/badge/Link-Cartelline%20Digitali-%230073a6?style=plastic&logo=youtube)](https://youtu.be/npKgwwyuIFo).     
[:bookmark_tabs: Torna all'indice](#indice)    
  
#### 4.3 I Computer Portatili <a name="4.3"></a>   
All'interno dell'Inventario Informatico sono presenti dei Personal Computer Portatili, chiamati anche Notebook, che vengono assegnati ai dipendenti con particolari esigenze lavorative o che ricoprono mansioni di elevata qualificazione. Per tali dispositivi valgono le stesse considerazioni fatte per i Personal Computer ([capitolo 4.1](#4.1)), inoltre si aggiunge che:  
- **E' vietato l'uso del Notebook da parte di famigliari o conoscenti**: l'assegnatario dovrà evitare categoricamente l'uso da parte di persone che non siano state autorizzate con apposito incarico, si ricorda a tal proposito che le apparecchiature consegnate sono sotto la totale responsabilità dell'assegnatario.  
- **Evitare di modificare le impostazioni del software**: durante i cicli periodici di manutenzione, tutte le impostazioni presenti nel Notebook vengono resettate alla situazione di consegna, pertanto ogni documento, software aggiuntivo o personalizzazione fatta dall'utente vengono perduti.  
- **E' responsabilità dell'assegnatario custodire e conservare il materiale assegnato** con la massima cura e diligenza,  sia durante gli spostamenti sia durante l’utilizzo nel luogo di lavoro. Si ricorda inoltre che in caso di furto o utilizzo non autorizzato da parte di estranei, esiste la reale possibilità di incorrere a problemi di sicurezza ed esfiltrazione di dati sensibili con conseguenze anche serie.  
- **E' necessario non mantenere dati sensibili o importanti nella sua memoria interna**, preferite sempre lavorare su piattaforme cloud o eseguire dei backup su supporti esterni criptati (vedere [capitolo 4.6](#4.6)).   
- **Se usati in ambienti non protetti** (ad esempio durante convegni, visite nelle aziende, ecc.), in caso di allontanamento, devono essere custoditi in luoghi sicuri, inoltre è fondamentale che il portatile sia protetto con password forte e che il disco fisso sia criptato per evitare esfiltrazione di dati.   
- **Le password di accesso devono essere conservate nel modo più sicuro possibile** evitando di scriverle in chiaro su postit o altri supporti cartacei che vengono poi conservati assieme al Notebook stesso.  
- **Alla fine del rapporto di lavoro**, o al termine del compito per cui era stato assegnato il Notebook, l'utente deve rendere all'Ufficio C.E.D. il materiale ricevuto completo di tutte le sue parti.

[:bookmark_tabs: Torna all'indice](#indice)    
  
#### 4.4 I Monitor <a name="4.4"></a>   
Ogni postazione di lavoro possiede uno o più monitor, le caratteristiche che vengono prese in considerazione per scegliere la grandezza del display e la tipologia costruttiva vengono scelte in accordo con quanto suggerito dal Servizio di Prevenzione e Protezione (SPP) presente all'interno dell'ente e la finalità di utilizzo del PC. La richiesta per l'uso di un monitor con caratteristiche differenti deve essere valutata dall'Ufficio C.E.D. e supportata da documentazione che ne attesti l'effettiva necessità.  
[:bookmark_tabs: Torna all'indice](#indice)    
  

#### 4.5 Utilizzo delle pen-drive e memorie di massa USB <a name="4.5"></a>  
Si ricorda che con il termine memorie di massa ci si riferisce a qualunque oggetto composto da parti meccaniche in movimento oppure da circuiti integrati allo stato solido in grado di contenere dati informatici. Le memorie di massa USB si interfacciano al sistema centrale mediante la porta USB e dopo l'inserimento sono immediatamente disponibili.   
Le pen-drive sono solitamente oggetti piccoli come una chiave e questa caratteristica le rende un supporto di memorizzazione molto versatile soprattutto per trasferire grosse quantità di dati da un computer all'altro senza la necessità di installare software per il loro funzionamento.  
Ed è proprio questa caratteristica di facilità d'uso e di promiscuità nei collegamenti che rende le memorie di massa USB una fonte pericolosa di minacce informatiche come [virus](https://it.wikipedia.org/wiki/Virus_(informatica)), [troyan](https://it.wikipedia.org/wiki/Trojan_(informatica)) e [ransomware](https://it.wikipedia.org/wiki/Ransomware) tale per cui l'utilizzo di questi dispositivi è **fortemente SCONSIGLIATO**.   
Se l'esigenza per cui si pensa di aver bisogno di una memoria di massa USB è quella di dover trasferire dati da un PC ed un altro, sono presenti e a disposizione le seguenti tecnologie alternative:  
- **la posta elettronica** (vedere [capitolo 7.2](#7.2)), che automaticamente controlla i documenti allegati segnalando eventuali file dannosi.  
- **la PEC Posta elettronica Certificata** (vedere [capitolo 7.3](#7.3)), che aggiunge il livello di certificazione non ripudiabile per l'invio e la consegna.  
- **Il servizio BoxRoom** (vedere [capitolo 7.4](#7.4)) che, tra le altre cose, consente di trasferire file di grandi dimensioni evitando lo speco di supporti magnetici ed ottici destinati poi allo smaltimento come rifiuto non riciclabile.  
  
Qualora si dovesse comunque procedere con l'uso delle memorie di massa USB, ad esempio per conservare grandi quantità di file storici, è necessario contattare l'Amministratore di Sistema per farsi consegnare un dispositivo opportunamente formattato e criptato così da limitare il più possibile pericoli di esfiltrazione dati derivati da furto, smarrimento o uso non autorizzato della memoria stessa.  
> ⚠️ _**ATTENZIONE!**  
>  **Non è ammesso** l'uso di memorie di massa USB che non siano state preventivamente preparate e controllate dall'Amministratore di Sistema, ogni dispositivo estraneo deve essere rimosso e consegnato all'Ufficio  C.E.D. per essere riformattato e criptato._  

Si ricorda che anche un semplice telefono cellulare o smartphone collegato alla porta USB del computer per la ricarica viene riconosciuto dal sistema come un dispositivo di archiviazione di massa USB. Di conseguenza, rappresenta un potenziale rischio per la sicurezza. Per questo motivo, **non è consentito collegare il telefono al PC**.   
[:bookmark_tabs: Torna all'indice](#indice)    
  
#### 4.6 Precauzioni durante l'uso delle memorie di massa <a name="4.6"></a>  
E' stato detto che ogni memoria di massa USB, prima di essere utilizzata dall'utente finale, deve essere preparata e criptata preventivamente dall'Amministratore di Sistema.  
Quando i supporti di memorie di massa (dischetti, cassette, cartucce, CD, DVD, dispositivi di memorizzazione USB, etc.) contengono dati sensibili e giudiziari devono essere adottate misure particolare onde evitare che il loro contenuto possa essere recuperato (punto 22 del disciplinare tecnico, D. Lgs. 196 del 30/06/2003). Una persona esperta potrebbe infatti recuperare i dati memorizzati anche dopo la loro cancellazione. Qualunque supporto contenente dati sensibili e giudiziari (punto 21 del disciplinare tecnico, D. Lgs. 196 del 30/06/2003) **deve essere criptato** e custodito in archivi chiusi a chiave.   
> 💡 _Suggerimento:  
> E' disponibile un tutorial che mostra come cifrare le memorie di massa nella pagina Youtube dedicata alla **Formazione Informatica per il Personale del Comune** da questo_ [![Static Badge](https://img.shields.io/badge/Link-Cifrare%20memorie%20di%20massa-%239ec9cf?style=plastic&logo=youtube)](https://youtu.be/3vMUBhOPWQs).  
  
Quando un supporto contiene dati autoinstallanti deve essere prima controllato dall'Amministratore di Sistema, al fine di stabilire se i dati che verranno installati possono rappresentare una minaccia al sistema. Anche se generalmente non è rischioso utilizzare il lettore ottico del PC in dotazione per riprodurre CD o DVD musicali o comunque multimediali, si ricorda che e' illegale detenere file musicali e/o video protetti dai diritti d'autore, in formato compresso o non compresso (mp3,wav,wma,avi,mpeg, ecc.)  
ottenuti con metodi ritenuti illegali dalle norme sul diritto d'autore (leggi 248/2000 e 128/04). Si invitano pertanto gli utenti che avessero memorizzato tali file nei PC del Comune di Piove di Sacco o che detenessero copie masterizzate non autorizzate di CD o DVD, di procedere alla cancellazione definitiva dei file e alla rimozione dei supporti contraffatti al fine di non incorrere nelle sanzioni previste dalla normativa vigente.   
[:bookmark_tabs: Torna all'indice](#indice)    
  
#### 4.7 Utilizzo delle Stampanti Dipartimentali <a name="4.7"></a>  
Presso il Comune di Piove di Sacco sono state installate stampanti dipartimentali in posizioni strategiche per consentire un utilizzo agevole ai dipendenti degli uffici attigui. Queste stampanti vengono definite "[Multifunzione](https://it.wikipedia.org/wiki/Stampante_multifunzione)" perché, oltre alla funzione di **Stampa**, svolgono anche la funzione di **Scanner di rete** e, in alcuni casi, anche quelle di **Fax**.   
Ogni utente che lavora con un computer collegato alla Rete Comunale ha la facoltà di utilizzare una o più stampanti dipartimentali, viene tuttavia richiesto di effettuare la stampa dei dati solo se strettamente necessaria e poi di ritirarla prontamente dai vassoi. In taluni casi è possibile stampare i documenti a colori, anche in questo caso viene richiesta  moderazione a causa del costo elevato di gestione. In caso di stampe molto lunghe si invita a pianificare la stampa in particolari momenti della giornata in modo da non interferire con la normale attività lavorativa. E' buona educazione ripristinare il contenuto dei vassoi della carta qualora si fosse responsabili del loro svuotamento dopo una stampa.   
> 💡 _Suggerimento:  
> Le stampanti dipartimentali consentono di trattenere i documenti fino a quando l'utente, direttamente sulla stampante, inserisce un codice di sicurezza, garantendo così privacy e prevenendo il ritiro accidentale da parte di altri colleghi._  
  
Quando si usa la stampante per inviare documenti via email (funzione **Scanner di rete**), è necessario fare attenzione a rispettare i seguenti suggerimenti:  
- Per l'invio del documento a se stessi utilizzare la rubrica presente nel pannello, che solitamente viene chiamata `Rubrica indirizzi di rete`, per ricercare il proprio indirizzo nella lista e utilizzarlo come destinatario della scansione.  
- Non inviare **MAI** documenti ad altre persone utilizzando il campo "destinatario" per inserire la email del vostro corrispondente, la email verrebbe spedita senza alcun contenuto di testo e priva di un nome mittente valido, inoltre anche l'oggetto sarebbe vuoto. Email così costituite sono molto simili allo [Spam](https://it.wikipedia.org/wiki/Spam) e al [Phishing](https://it.wikipedia.org/wiki/Phishing) e pertanto possono essere eliminate dai filtri di sicurezza dei server di posta ancor prima di arrivare a destinazione. Per evitare questo problema è consigliabile inviare prima la email a se stessi e poi inoltrarla al vostro corrispondente completandola con un oggetto significativo e inserendo del testo nel corpo della email se necessario, in questo modo sarà possibile in futuro effettuare ricerche del materiale inviato cosa che altrimenti non potrebbe essere fatta.  
- Provvedere con frequenza ad eliminare i messaggi contenenti le scansioni per evitare di saturare la propria casella di posta.  
- Ricordarsi che ogni messaggio email ha una dimensione massima che si aggira intorno ai 3Mb, pertanto si consiglia di produrre scansioni di pochi allegati in più messaggi distribuiti nel tempo anziché raggruppare tutte le scansioni in un'unica email.  
  > 💡 _Suggerimento:  
  > E' disponibile un tutorial che mostra come inviare email massive nella pagina Youtube dedicata alla **Formazione Informatica per il Personale del Comune** da questo_ [![Static Badge](https://img.shields.io/badge/Link-Mail%20Massive-%23ffcf40?style=plastic&logo=youtube)](https://youtu.be/rMNsZMGZfmY).   
  
[:bookmark_tabs: Torna all'indice](#indice)    
  
#### 4.8 I Gruppi di Continuità (UPS) <a name="4.8"></a>  
I Gruppi di Continuità o [UPS](https://it.wikipedia.org/wiki/Gruppo_di_continuit%C3%A0), sono dispositivi presenti solamente nelle postazioni dove sono presenti PC fissi (no Notebook) e servono a garantire il funzionamento del PC anche in caso di improvviso [blackout](https://it.wikipedia.org/wiki/Black_out) energetico.  
A differenza del Personal Computer, l'UPS deve rimanere sempre acceso ed essere posizionato in un luogo aperto e pulito perchè altrimenti potrebbe innescare incendi a causa del surriscaldamento dovuto ad una innefficente ventilazione.  
La durata della batteria di un UPS varia tra i 2 e i 4 anni a seconda dell'energia consumata, solitamente è presente un indicatore luminoso che si attiva quando è necessario sostituirla. Se durante un blackout la propria postazione informatica si spegne improvvisamente allora è necessario chiamare l'assistenza tecnica per procedere con il cambio della batteria, anche se l'indicatore luminoso non è attivo (vedere il [capitolo 11](#11)).  
[:bookmark_tabs: Torna all'indice](#indice)    
  
### 5 Software <a name="5"></a>  
Non è consentito installare e/o eseguire programmi provenienti dall’esterno salvo previa autorizzazione (in forma scritta tramite e-mail) dell’Amministratore di Sistema, in quanto sussiste il grave pericolo di contrarre virus/malware informatici e di alterare la stabilità delle applicazioni dell’elaboratore. Non è consentito l’uso di programmi diversi da quelli distribuiti ed installati ufficialmente dall'Amministratore di Sistema del Comune di Piove di Sacco così come disposto dalle [Misure Minime di sicurezza](https://www.agid.gov.it/it/sicurezza/misure-minime-sicurezza-ict) vigenti. L’inosservanza di questa disposizione, infatti, oltre al rischio di danneggiamenti del sistema per incompatibilità con il software esistente, può esporre l’azienda a gravi responsabilità civili ed anche penali in caso di violazione della normativa a tutela dei diritti d’autore sul software (D. Lgs. 518/92 sulla tutela giuridica del software e L. 248/2000 nuove norme di tutela del diritto d’autore) che impone la presenza nel sistema di software regolarmente licenziato o comunque libero.   
[:bookmark_tabs: Torna all'indice](#indice)    
  
#### 5.1 Software di base preinstallato <a name="5.1"></a>  
Tutti i PC appartenenti all'inventario Informatico sono dotati di un pacchetto software di base che comprende le seguenti funzionalità:  
- **PortableApps**: un insieme di utility che non necessitano di installazione nel PC e che coprono tutte le esigenze primarie che si richiedono ad un PC, ad esempio: una suite per l'**Office Automation**,  un **editor di file**, un **visualizzatore di immagini**, un **player multimediale**,  un sistema per la **gestione degli archivi compressi**, dei **browser internet** e tanto altro.   
  > :warning: _**ATTENZIONE!**  
  > Si ricorda che questo software deve rimanere sempre aggiornato autorizzando la finestra di aggiornamento che compare quando necessario subito dopo avere avuto accesso al sistema._

  > :bulb: _Suggerimento:  
  > E' disponibile un tutorial che mostra una panoramica delle funzioni più interessanti presenti nelle PortableApps nella pagina Youtube dedicata alla **Formazione Informatica per il Personale del Comune** da questo_ [![Static Badge](https://img.shields.io/badge/Link-PortableApps-%23740001?style=plastic&logo=youtube)](https://youtu.be/c9FCDT4Fg6U).   
    
- **Client di posta Thunderbird**: consente di leggere ed inviare email usando il server di posta comunale, conserva le rubriche dei contatti e viene usato anche per consultare i calendari dell'Ente e gestire gli appuntamenti propri e dei colleghi (disponibile anche una versione Cloud chiamata `Webmail`.  
  > :bulb: _Suggerimento:  
  > E' disponibile un tutorial che mostra come usare la Webmail nella pagina Youtube dedicata alla **Formazione Informatica per il Personale del Comune**. Fare riferimento al [capitolo 5.3](#5.3) **Software in Cloud** per il link di collegamento._

- **Teamviewer**: consente di avviare una sessione di assistenza remota con un Tecnico Informatico dell'Ufficio C.E.D. per ricevere aiuto informatico o sistemistico in tempo reale.  
- **Zoom**: consente di partecipare o organizzare videoconferenze con i propri colleghi o altre persone nel mondo. Si ricorda che il Comune di Piove di Sacco possiede una licenza Zoom in grado di supportare fino a 100 connessioni simultanee per sessioni di tempo illimitate.  
  > :bulb: _Suggerimento:  
  > Sono disponibili dei tutorial che mostrano come utilizzare Zoom nelle due modalità nella pagina Youtube dedicata alla **Formazione Informatica per il Personale del Comune** da questo_ [![Static Badge](https://img.shields.io/badge/Link-Videoconferenze-%23457fe5?style=plastic&logo=youtube)](https://www.youtube.com/playlist?list=PLaLmgs8Y0SDY8MVzmwhuX4hALxyFf20Kl).   
    
- **Antivirus**: è sempre attivo un sistema  anti maleware che protegge l'utente da insidie informatiche, tuttavia è sempre opportuno cercare di adottare comportamenti responsabili e cauti per aumentare ulteriormente il livello di protezione e lavorare in tranquillità (vedere anche [capitolo 6.3](#6.3) sulla Cyber Awareness).   
  
[:bookmark_tabs: Torna all'indice](#indice)    

#### 5.2 Installazione di nuovo software <a name="5.2"></a>  
L'installazione di nuovo software è prerogativa dell'Ufficio C.E.D., dei Tecnici Informatici preposti e dell'Amministratore di Sistema. **E' fatto divieto al dipendente di installare AUTONOMAMENTE software di qualunque tipo** nel computer in dotazione in quanto esiste la reale possibilità di creare un malfunzionamento provocato da incompatibilità delle librerie informatiche, inoltre c'è il rischio di violare la  normativa a tutela dei diritti d’autore sul software (D. Lgs. 518/92 sulla tutela giuridica del software e L. 248/2000 nuove norme di tutela del diritto d’autore) rappresentata dall'uso di software senza possesso di licenza, infine esiste il grosso rischio di introdurre incosapevolmente software malevolo contenente virus o altro malware che potrebbe comportare disservizi anche gravi.  
> :bulb: _Suggerimento:  
> La rivista Wired pubblica costantemente notizie sugli attacchi ai danni delle aziende e PA italiane, è possibile approfondire l'argomanto da questo_ [![Static Badge](https://img.shields.io/badge/Link-Wired%20Attacchi%20Informatici-%23704895?style=plastic&logo=youtube)](https://www.wired.it/search/?q=ATTACCHI+INFORMATICI&sort=score+desc).   
  
Nel caso si dovesse presentare la necessità di installare un nuovo software non incluso nel pacchetto di base, sarà necessario farne comunicazione all'Ufficio C.E.D. il quale analizzarà la richiesta e procederà all'installazione a condizione che non si verifichino complicazioni tecniche o che siano presenti incompatibilità.  
[:bookmark_tabs: Torna all'indice](#indice)    
  
#### 5.3 Software in Cloud <a name="5.3"></a>  
Con il termine [Software in Cloud](https://it.wikipedia.org/wiki/Cloud_computing), si individuano tutti quei programmi ed utility presenti direttamente in Internet che per il loro funzionamento non prevedono alcuna installazione nel PC in dotazione. Normalmente per utilizzarli è sufficiente utilizzare un browser internet per visitare il sito dell'applicazione, se è prevista un'autenticazione si fa accesso con le proprie credenziali, e il programma è subito pronto all'uso  indipendentemente dal luogo dove ci si trova e dal computer che si sta utilizzando.  
Questo approcio è molto apprezzato in ambito IT in quanto evita ai Tecnici Informatici di predisporre particolari configurazioni nei PC aziendali e riduce i costi di gestione.  
Il Software in Cloud può essere utilizzato liberamente a patto che siano rispettati i principi base sulla Sicurezza Informatica (vedere [capitolo 6](#6)) e che non siano lese le condizioni d'uso ([EULA](https://it.wikipedia.org/wiki/EULA)) che ogni provider di software pubblica per l'uso del prodotto.   
Il Comune di Piove di Sacco rende disponibile in modalità Cloud i seguenti applicativi, tutti descritti e spiegati nei rispettivi tutorial indicati nella tabella:  
| Applicativo | Descrizione servizio |Tutorial |  
|---|---|---|  
|Webmail|Gestione della posta elettronica|[![Static Badge](https://img.shields.io/badge/Link-Webmail-%23719094?style=plastic&logo=youtube)](https://youtu.be/C1K1_2lBPIc)|  
|Passman|Gestione delle password personali|[![Static Badge](https://img.shields.io/badge/Link-Passman-blue?style=plastic&logo=youtube)](https://youtu.be/DrLxrg2Her8)|  
|NextCloud|Suite in Cloud per la gestione dei calendari e degli appuntamenti, permette inoltre l'invio di file di grandi dimensioni ad utenti esterni, la compilazione di documenti e la predisposizione di moduli per domande|[![Static Badge](https://img.shields.io/badge/Link-NextCloud-457fe5?style=plastic&logo=youtube)](https://www.youtube.com/playlist?list=PLaLmgs8Y0SDZKOxpKAazCOZiePJLK6gaG)|  
  
[:bookmark_tabs: Torna all'indice](#indice)  

### 6 Sicurezza <a name="6"></a>  
In un mondo sempre più digitalizzato, dove le informazioni rappresentano il vero asset di molte aziende, la sicurezza informatica è diventata una priorità assoluta. Ogni giorno, le organizzazioni di ogni dimensione sono esposte a una miriade di minacce informatiche, dai virus ai ransomware, passando per gli attacchi phishing. Proteggere i propri sistemi e dati è quindi diventato un imperativo categorico.  
Perché la sicurezza informatica è così importante?  
-  **Protezione dei dati sensibili:** Dati personali degli utenti o dei Cittadini, informazioni finanziarie, atti riservati: sono solo alcuni esempi di dati che devono essere protetti da accessi non autorizzati.  
-  **Continuità operativa:** Un attacco informatico può interrompere le attività aziendali, causando perdite economiche e mancati adempimenti di significativa gravità.  
-  **Reputazione aziendale:** Una violazione dei dati può danneggiare gravemente la reputazione dell'Amministrazione creando malumori nei Cittadini e provocando instabilità politica.  
-  **Conformità normativa:** Molte aziende sono soggette a normative specifiche in materia di protezione dei dati (come il GDPR), il cui mancato rispetto può comportare pesanti sanzioni.   
  
[:bookmark_tabs: Torna all'indice](#indice)    
  
#### 6.1 Gestione delle Password <a name="6.1"></a>  
L’accesso all’elaboratore è protetto da password la quale deve essere custodita dall’utente con la massima diligenza e non divulgata. Le password di ingresso alla rete Internet e di accesso ai programmi sono previste e attribuite inizialmente dall’Amministratore di Sistema. È necessario procedere alla modifica della password a cura dell’incaricato del trattamento al primo utilizzo e, successivamente, ogni volta che si ritiene necessario. L'utente può modificare la password a suo piacimento cercando di rispettare sempre le regole di complessità previste dalle [Misure Minime di sicurezza](https://www.agid.gov.it/it/sicurezza/misure-minime-sicurezza-ict) vigenti.  
> 💡 _Suggerimento:  
> E' anche disponibile un video tutorial che spiega come cambiare la propria password di accesso a Windows alla pagina Youtube dedicata alla **Formazione Informatica per il Personale del Comune** da questo_ [![Static Badge](https://img.shields.io/badge/Link-Cambio_Password-%23f1cbff?style=plastic&logo=youtube)](https://youtu.be/i6P9Zb6vdKs).   
  
Le password possono essere formate da lettere (maiuscole o minuscole), numeri e caratteri (punto `.`, virgola `,`, chiocciola `@`, cancelletto `#`, etc.) ricordando che lettere maiuscole e minuscole hanno significati diversi per il sistema; devono essere composte da almeno otto caratteri e non deve contenere riferimenti agevolmente riconducibili all’incaricato. Nel caso si sospetti che la password abbia perso la segretezza deve essere immediatamente sostituita, dandone comunicazione all’Amministratore di Sistema.  
Qualora l’utente venisse a conoscenza delle password di altro utente, è tenuto a darne immediata notizia all’Amministratore di Sistema. L'uso di password diverse per ogni tipologia di applicazione è indiscutibilmente un sistema che aumenta la sicurezza informatica, tuttavia non facilita l'utente nel ricordarsi tutte le credenziali necessarie, per questo motivo è **estremamente consigliato** utilizzare un programma di gestione delle password per evitare di dimenticarle o renderle facilmente accessibili ad occhi indiscreti a causa di un sistema di archiviazione non conforme, ad esempio tenendo un elenco in formato foglio di testo tra i propri documenti. Il Comune di Piove di Sacco mette a disposizione un programma in Cloud per la gestione delle password Free ed Open Source chiamato `Passman` inserito nella suite di [Nextcloud](#5.3).   
> 💡 _Suggerimento:  
> E' disponibile un tutorial che mostra come usare **Passman** nella pagina Youtube dedicata alla **Formazione Informatica per il Personale del Comune**. Fare riferimento al [capitolo 5.3](#5.3) **Software in Cloud** per il link di collegamento._

Si ricorda che ogni singola postazione non deve essere lasciata incustodita in modo da evitare l'accesso a persone non autorizzate. La postazione potrà essere protetta mediante blocco con password effettuando l’operazione di logout o logout rapido (tasto :window: e “L”).  
> 💡 _Suggerimento:  
> E' disponibile un tutorial che mostra come eseguire il Logout Veloce nella pagina Youtube dedicata alla **Formazione Informatica per il Personale del Comune** da questo_ [![Static Badge](https://img.shields.io/badge/Link-Logout_veloce-%23f7e7b4?style=plastic&logo=youtube)](https://youtu.be/G51YksU6alc).
  
Si fa presente che i PC client della rete comunale sono collegati ad un  
dominio di autenticazione che utilizza la tecnologia “Single Sign On”; questo  
significa che la password scelta dall'operatore per il collegamento alla rete  
(cioè la password che viene chiesta subito dopo l'accensione del PC o dopo  
essersi scollegati dalla rete con “Ctrl+Alt+Canc”) è la stessa utilizzata dal  
programma Thunderbird per gestire la posta elettronica; pertanto, modificando  
la password iniziale di accesso alla rete, viene automaticamente modificata  
anche la password per la lettura della posta elettronica.  
[:bookmark_tabs: Torna all'indice](#indice)    
  
#### 6.2 Malware informatici<a name="6.2"></a>  
-  **Malware:** Virus, worm, trojan horse e ransomware sono solo alcuni esempi di software dannosi che possono infettare i sistemi informatici.  
-  **Phishing:** Questa tecnica consiste nell'inviare email o messaggi falsi per indurre gli utenti a rivelare informazioni sensibili.  
-  **Ingegneria sociale:** Gli hacker utilizzano questa tecnica per manipolare gli utenti e indurli a compiere azioni che potrebbero compromettere la sicurezza.  
-  **Cyberattacchi mirati:** Questi attacchi sono specificamente progettati per colpire una determinata organizzazione.
[:bookmark_tabs: Torna all'indice](#indice)  
  
#### 6.3 Cyber Awareness<a name="6.3"></a>  
[:bookmark_tabs: Torna all'indice](#indice)  

#### 6.4 Backup Giornaliero dei dati<a name="6.4"></a>  
[:bookmark_tabs: Torna all'indice](#indice)  

### 7 Utilizzo della rete <a name="7"></a>  
La “rete” è l'insieme di servizi e apparecchiature tra di loro collegate attraverso cavi speciali che consentono agli utenti di utilizzare le risorse informatiche a prescindere alla loro dislocazione nell'area del Palazzo Municipale o delle sedi periferiche. Per evitare un possibile danneggiamento o malfunzionamento della rete è pertanto proibito collegare dispositivi informatici non autorizzati alla rete comunale, siano essi computer portatili, palmari, dispositivi WiFi o BlueTooth, senza aver ricevuto precise istruzioni dall'Amministratore di Sistema. I servizi di rete e i dispositivi di memorizzazione di rete presenti nel Comune di Piove di Sacco sono esclusivamente dedicati a scopi professionali e non possono in alcun modo essere utilizzati per scopi diversi. Pertanto qualunque file che non sia legato all’attività lavorativa non può essere dislocato, nemmeno per brevi periodi, in queste unità. Su queste unità, vengono svolte regolari attività di controllo, amministrazione e backup. Le password d’ingresso alla rete e ai programmi sono segrete e vanno comunicate e gestite secondo le procedure impartite. È  assolutamente proibito entrare nella rete e nei programmi con nomi utente diversi da quello assegnato dall'Amministratore del Sistema nella fase di avvio del rapporto di lavoro. Se si rivelasse la necessità, l’Amministratore di Sistema ha la facoltà di procedere alla rimozione di ogni file o applicazione che riterrà essere pericolosi per la sicurezza sia sugli elaboratori sia sulle unità di rete, a cui seguirà comunicazione all’utente proprietario del file su cui si è effettuato l’intervento.   
[:bookmark_tabs: Torna all'indice](#indice)  

#### 7.1 Quote e spazio disponibile <a name="7.1"></a>  
Ad ogni utente utilizzatore dei sistemi informatici del Comune di Piove di Sacco viene assicurato uno spazio limitato di risorse di rete dove memorizzare i propri dati, la quantità di spazio, definita quota, è calcolata in base alla disponibilità dei server e delle procedure di backup ad essi collegate.  
Sono disponibili tre tipologie di risorsa di rete:  
- **Spazio personale** (chiamato anche `Home directory`), che costituisce uno spazio privato accessibile solamente all'utente che ne è proprietario;  
- **Spazio di gruppo** (solitamente mappato con la lettera "**G:\\**"), che costituisce il luogo dove tutti gli appartenenti ad uno specifico gruppo o ufficio possono leggere e scrivere;  
- **Spazio temporaneo** (solitamente mappato con la lettera "**K:\\**"), chiamato anche `Kamikaze`, è una risorsa che cancella tutto il contenuto presente al suo interno dopo 24 ore dal suo inserimento;

E' importante sapere che le prime due tipologie di risorse sono coperte dal servizio di [backup](https://it.wikipedia.org/wiki/Backup) giornaliero e i salvataggi sono mantenuti per un periodo congruo (definito nel documento [Misure Minime di sicurezza](https://www.agid.gov.it/it/sicurezza/misure-minime-sicurezza-ict) adottato.   
Costituisce buona regola la periodica **(almeno ogni sei mesi)** cancellazione dei **file obsoleti o inutili**.   
> 💡 _Suggerimento:  
> Per vedere il tutorial su come mantenere in ordine i propri dati andare alla pagina Youtube dedicata alla **Formazione Informatica per il Personale del Comune** da questo_ [![Static Badge](https://img.shields.io/badge/Link-Liberare%20spazio%20su%20disco-%23bf0000?style=plastic&logo=youtube)](https://youtu.be/XocL2Mg6Nag)  
  
Particolare attenzione deve essere prestata alla **duplicazione dei dati**. È infatti assolutamente da evitare un’archiviazione ridondante.  
[:bookmark_tabs: Torna all'indice](#indice)  

#### 7.2 La Posta Elettronica Ordinaria (PEO)<a name="7.2"></a> 
La casella di posta elettronica istituzionale del Comune di Piove di Sacco, formata dal `cognome` dell'utente (o combinazione cognome e nome) seguito da `@comune.piove.pd.it`, è uno strumento di lavoro messo a disposizione di ciascun dipendente. Ecco i principali punti su cui fare attenzione nell'uso della PEO:
- **Utilizzo esclusivo per scopi istituzionali**: La casella di posta è destinata esclusivamente allo svolgimento delle attività lavorative.
- **Responsabilità individuale**: Ogni dipendente è personalmente responsabile della propria casella e del materiale in essa contenuto.
- **Autorizzazioni**: La partecipazione a dibattiti, forum e mailing list esterne deve essere preventivamente autorizzata.
- **Contenuto dei messaggi**: I messaggi devono essere pertinenti alle attività lavorative e non devono contenere contenuti estranei al rapporto di lavoro.
- **Ordine e pulizia**: È fondamentale mantenere la casella ordinata, cancellando periodicamente i messaggi inutili, soprattutto quelli con allegati di grandi dimensioni.
- **Oggetto chiaro e conciso**: Ogni messaggio deve avere un oggetto chiaro e conciso, evitando oggetti troppo lunghi o privi di significato.
- **Formato del testo**: È preferibile utilizzare sempre il formato testo semplice, evitando l'utilizzo di caratteri speciali nell'oggetto o nel corpo del messaggio.
- **Ricevute di lettura e consegna**: L'utilizzo delle ricevute di lettura e consegna non è consigliato in quanto non aggiunge alcun valore alla comunicazione.
- **Certificazione**: Per comunicazioni che richiedono una certificazione di invio e consegna, si consiglia di utilizzare la Posta Elettronica Certificata PEC (vedere [capitolo 7.3](#7.3)).
- **Allegati**: È sconsigliato inviare o aprire allegati di grandi dimensioni o in formato binario. I file binari sono file che contengono dati codificati in un formato non leggibile direttamente, come file eseguibili (`EXE`,` COM`, `BAT`, `JS`) o file compressi (`ZIP`). Aprire un file binario sconosciuto può esporre il dispositivo a virus o malware. Per la condivisione di file di grandi dimensioni, si invitano gli utenti a utilizzare le risorse condivise o il servizio **Nextcloud** (vedere [capitolo 7.4](#7.4)). In caso di dubbi su un allegato, contattare l'Amministratore di Sistema.
- **Catene di Sant'Antonio e schemi Ponzi**: È vietato inviare o diffondere qualsiasi tipo di [catena di Sant'Antonio](https://it.wikipedia.org/wiki/Catena_di_sant%27Antonio) o [schema Ponzi](https://it.wikipedia.org/wiki/Schema_Ponzi).

[:bookmark_tabs: Torna all'indice](#indice)  

#### 7.3 La Posta Elettronica Certificata (PEC) <a name="7.3"></a>  
La posta elettronica certificata (PEC) è uno strumento che permette di dare ad un messaggio di posta elettronica lo stesso valore legale di una raccomandata con avviso di ricevimento tradizionale. Per la PEC devono essere usati domini di posta dedicati (un dominio di PEC non contiene caselle email non-PEC). Il dominio assegnato al Comune di Piove di Sacco è `@pec.comune.piove.pd.it`.
Il Comune di Piove di Sacco ha attualmente attive le seguenti caselle di Posta Certificata:  
| Indirizzo email | Ufficio Responsabile |  
|---|---| 
|polisportello@pec.comune.piove.pd.it|Servizio Polisportello presso Viale degli Alpini 1|
|segreteria@pec.comune.piove.pd.it|Ufficio Segreteria in Piazza Matteotti 4|
|pm@pec.comune.piove.pd.it|Comando di Polizia Locale presso Via Ortazzi 12|

La casella “polisportello@comune.piove.pd.it” è la casella principale dove  
devono convergere tutte le comunicazioni atte ad innescare qualche tipo di  
flusso documentale “Da” e “Per” gli Uffici Comunali in genere.  
Sono inoltre presenti un numero variabile di caselle PEC destinate ad  
Assessori e Consiglieri Comunali utilizzate dagli stessi per comunicare tra di  
loro o verso le PEC del Comune e per comunicazioni di servizio che  
necessitano di certificazione (es.: convocazioni, richiesta chiarimenti,  
segnalazioni, etc.); queste PEC hanno una struttura comune così formata:  
“mbox**@pec.comune.piove.pd.it” dove “**” è un numero che identifica in  
maniera univoca il membro della Giunta o del Consiglio.  
La posta certificata usata dal Comune di Piove di Sacco può scambiare  
messaggi con qualsiasi altro servizio di posta certificata senza creare errori di  
trasmissione o anomalie; può anche essere impiegata per scambiare  
messaggi con provider non certificati ma in questo caso si verifica un'anomalia  
nella trasmissione dovuta al fatto che il provider contattato non supporta la  
certificazione PEC.  
Non è previsto che possa essere instaurato lo scambio di email certificate  
con il dominio di posta non certificato del Comune di Piove di Sacco, pertanto  
lo scambio di messaggi tra “@pec.comune.piove.pd.it” e  
“@comune.piove.pd.it” e viceversa genera sempre un errore di trasmissione.  
Questa particolarità, oltre ad essere una metodologia che non trova alcuna  
utilità pratica o di qualche valenza legale, è una conseguenza di un aspetto  
tecnico legato alla gestione dei nomi di dominio nei DNS nazionali.  
[:bookmark_tabs: Torna all'indice](#indice)  

#### 7.4 Il servizio BoxRoom <a name="7.4"></a>  
Il servizio BoxRoom è un particolare servizio di rete che permette agli  
utenti del Comune di mettere a disposizione al mondo esterno file di grandi  
dimensioni utilizzando internet. In questo modo l'uso di floppy disk, CD, DVD,  
Pen USB e quanto altro, diventa superfluo. Per esempio, l'utente che deve  
mandare un grosso file ad un professionista esterno, non deve fare altro che  
caricare il file nel server BoxRoom e indicare al sistema l'indirizzo di posta del  
professionista; il sistema provvederà a mandare al destinatario un link  
personalizzato che potrà essere usato dal professionista stesso per scaricare il  
file in questione. In questo modo, oltre che a salvaguardare l'ambiente grazie  
al risparmio sull'uso dei supporti che, nella maggior parte dei casi, sarebbero  
poi buttati, si ha un notevole incremento della sicurezza in quanto solamente il  
destinatario viene in possesso dei dati richiesti, e la stessa transazione viene  
documentata mediante l'uso di messaggi di posta elettronica.  
La documentazione sull'utilizzo del servizio BoxRoom è disponibile  
all'indirizzo intranet “https://linux.comune.piove.pd.it/dps/index.php4”.  
[:bookmark_tabs: Torna all'indice](#indice)  

####  Uso della rete Internet e dei relativi servizi <a name=""></a>  
L'accesso a Internet avviene in due modalità: la prima, o “Modalità a lista  
bianca”, è quella consentita a tutti gli utenti della rete comunale e prevede una  
navigazione libera verso tutti i siti appartenenti ad una lista di siti sicuri; la  
seconda, o “Modalità con password”, avviene mediante l'inserimento delle  
credenziali di accesso (username e password fornite appositamente dall'Ufficio  
C.E.D.) e consente di navigare anche nei siti non inclusi nella lista bianca.  
L'attribuzione delle credenziali di accesso ad Internet nella modalità con  
password avviene su specifica richiesta del Dirigente del Servizio, tuttavia  
l'effettiva abilitazione del terminale è legata al carico delle risorse  
tecnico/informatiche e di connettività presenti nella rete comunale.  
È assolutamente proibita la navigazione in Internet per motivi diversi da  
quelli strettamente legati all’attività lavorativa stessa.  
E' possibile che durante la navigazione esca un messaggio di  
avvertimento che indica l'impossibilità di procedere con il caricamento della  
pagina, questo significa che il programma di controllo dei contenuti ha rilevato  
delle possibili minacce nella pagina da visualizzare; in questo caso avvertire  
subito l'Amministratore di Sistema.  
È fatto divieto all’utente lo scarico di software freeware o shareware  
prelevato da siti Internet, se non espressamente autorizzato  
dall’Amministratore di Sistema.  
È tassativamente vietata l’effettuazione di ogni genere di transazione  
finanziaria di carattere personale ivi comprese le operazioni di remote banking,  
acquisti on-line e simili salvo i casi direttamente autorizzati dall’Amministratore di Sistema con il rispetto delle normali procedure di acquisto.  
È da evitare ogni forma di registrazione a siti i cui contenuti non siano  
legati all’attività lavorativa.  
È vietata la partecipazione a Forum non professionali, l’utilizzo di chat  
line (esclusi gli strumenti autorizzati), di bacheche elettroniche e le  
registrazioni in guest books anche utilizzando pseudonimi (o nicknames).  
Si ricorda che tutta l'attività svolta attraverso la rete internet dagli utenti  
della rete comunale viene monitorata e registrata da appositi software  
automatici installati nei server comunali; tali tracciati possono essere utilizzati  
dall'Ufficio C.E.D. per effettuare controlli generici e per garantire la qualità del servizio;  
inoltre, qualora dovesse presentarsi l'eventualità, possono essere consegnati  
alle Autorità competenti su specifica richiesta.  
[:bookmark_tabs: Torna all'indice](#indice)  

### 8 Teleassistenza o Assistenza Remota <a name="8"></a>  
Con questi termini si definisce l'azione di prendere il controllo di un PC  
senza fisicamente recarsi nel luogo dove il PC è installato; per fare questo è  
necessario che il PC sia acceso e collegato alla rete informatica; chi presta  
l'assistenza remota deve essere in possesso di credenziali autorizzate.  
L'Amministratore di Sistema del Comune di Piove di Sacco ha facoltà di  
collegarsi autonomamente in teleassistenza ai PC appartenenti all'Inventario  
dei Dispositivi Informatici per eseguire le normali operazioni di manutenzione  
ordinaria, oppure si collega su richiesta quando deve fornire assistenza agli  
utenti in difficoltà.  
I'Ufficio C.E.D. del Comune di Piove di Sacco ha stabilito delle regole precise  
per concedere l'accesso in Teleassistenza alle Aziende fornitrici del software  
gestionale (vedere l'elenco presente nel capitolo 3) , tali regole prevedono  
l'uso di un prodotto gratuito basato sul software “ULTRAVNC” che l'utente in  
difficoltà esegue per consentire all'incaricato dell'assistenza remota l'accesso  
al PC in dotazione.  
Le Aziende che intendono avvalersi della Teleassistenza devono  
collegarsi al sito “http://uvnc.comune.piove.pd.it”, e andare alla sezione  
“PROGRAMMI PER I TECNICI”; qui, a seconda che l'azienda sia già  
accreditata o meno, sarà disponibile il link per iniziare la connessione di  
teleassistenza.  
Nel caso in cui l'azienda che tenta il collegamento non sia ancora  
accreditata, sarà presente il link “Leggi l'informativa prima di scaricare il  
software” che l'operatore dovrà utilizzare per registrare la propria ditta nel  
database e prendere visione delle istruzioni necessarie al collegamento.  
Gli accordi in essere vengono raccolti dall'Ufficio C.E.D. e messi a disposizione  
per la consultazione presso l'indirizzo intranet “https://linux.comune.piove.pd.it/  
dps/index.php4”.  
Tutti gli accessi vengono registrati in appositi file di log nelle macchine  
server dell'Ufficio C.E.D. come da provvedimento 27.11.2008 del Garante della  
Privacy  
[:bookmark_tabs: Torna all'indice](#indice)  

### 9 L'Inventario dei Dispositivi Informatici <a name="9"></a>  
Viene definito “Inventario dei Dispositivi Informatici” la lista di tutti i dispositivi informatici (computer, stampanti, monitor, etc.) che rientrano nel “Parco Macchine” del Comune di Piove di Sacco. I'Ufficio C.E.D., il Titolare del trattamento dei dati e l'Amministratore di Sistema hanno competenza e rispondono solamente delle apparecchiature presenti nell'Inventario dei Dispositivi Informatici. Il numero di dispositivi presenti è limitato in quanto dipende dalle risorse tecniche disponibili.   
Il database dell'Inventario Informatico è gestito con un software specifico accessibile solamente agli amministratori di sistema e al personale registrato. E' possibile ottenere informazioni riguardo l'appartenenza o meno all'Inventario Informatico di un determinato dispositivo inoltrando una richiesta email al servizio di supporto raggiungibile da questo [link]().   
[:bookmark_tabs: Torna all'indice](#indice)  

### 10 Utilizzo di computer non appartenenti all'Inventario dei Dispositivi Informatici <a name="10"></a>  
L'utilizzo di apparecchiature non fornite dall'Ufficio C.E.D., o comunque non presenti all'interno dell'Inventario dei Dispositivi Informatici, è ovviamente consentito, in questo caso non si applicano le regole descritte nel presente documento; tuttavia si devono sempre applicare le attenzioni e le azioni dettate dal buon senso per non creare situazioni di pericolo o di danno alle altre apparecchiature o al sistema in generale: una di queste attenzioni è, ad esempio, chiedere preventivamente all'Amministratore di Sistema se quello che si intende fare può provocare problemi al sistema.   
Resta comunque valido il divieto di collegare queste apparecchiature alla rete comunale o rimpiazzare un dispositivo informatico registrato con uno non registrato nell'Inventario Informatico. L'utente che utilizza tali apparecchiature si assume tutte le responsabilità e se ne accolla gli oneri derivati dalla manutenzione, dalla gestione e dalla messa in sicurezza come meglio descritto nel capitolo 12. Qualora un Ufficio o Servizio Comunale attivi in autonomia un sistema informatico dedicato su cui vengono trattati dati riservati o sensibili dovrà provvedere autonomamente a garantire ed onorare le [disposizioni consigliate dall'AGiD](https://www.agid.gov.it/it/linee-guida) incluse le regole e disposizioni citate nel [Codice Privacy](https://www.garanteprivacy.it/codice), le misure previste dal [Piano Triennale vigente](https://www.agid.gov.it/it/agenzia/piano-triennale) e le [Misure Minime di sicurezza](https://www.agid.gov.it/it/sicurezza/misure-minime-sicurezza-ict) obbligatorie.   
[:bookmark_tabs: Torna all'indice](#indice)  

### 11 Manutenzioni, riparazioni e aggiornamenti <a name="11"></a>  
Le operazioni di aggiornamento e di manutenzione hardware/software  
vengono svolte dai Tecnici Informatici dell'Ufficio C.E.D., o da incaricati esterni autorizzati,  
solamente sulle macchine appartenenti all'Inventario dei Dispositivi Informatici  
del Comune.  
I dispositivi esclusi dall'Inventario dei Dispositivi Informatici non possono  
entrare a farne parte successivamente; è possibile tuttavia che ciò avvenga  
qualora l'Ufficio C.E.D. abbia escluso la possibilità che venga a crearsi uno squilibrio  
tra la quantità di apparecchiature presenti e le risorse tecniche a disposizione.  
Se non diversamente concordato con l'Amministrazione Comunale,  
qualora dovesse essere necessario provvedere ad una manutenzione sulle  
apparecchiature non appartenenti all'Inventario dei Dispositivi Informatici, sarà  
cura del responsabile delle apparecchiature attivare un contratto di  
manutenzione con una ditta esterna.  
[:bookmark_tabs: Torna all'indice](#indice)  

### 12 Informazioni riservate <a name="12"></a>  
Per garantire un ulteriore livello di sicurezza sull'impianto informatico e sugli apparati elettronici in funzione all'interno del Comune è opportuno che non venga divulgata pubblicamente, senza previa autorizzazione dell'Ufficio C.E.D., alcuna informazione di tipo tecnico o finanziario da cui potrebbe essere eseguita un'attività di [Cracking](https://it.wikipedia.org/wiki/Cracking_(informatica)) o [Social Engineering](https://it.wikipedia.org/wiki/Ingegneria_sociale) al fine di compiere [Cyber Attacchi](https://it.wikipedia.org/wiki/Attacco_informatico).   
Esempi di informazioni da non divulgare sono: il numero di PC installati, i nomi delle aziende che provvedono alla manutenzione, la data di acquisto delle apparecchiature, l'ammontare annuo delle spese di manutenzione, l'ammontare annuo degli investimenti, etc.   
Tali dati inoltre, qualora contengano nomi di società o indirizzi di posta elettronica o altri dati riservati, devono rimanere particolarmente tutelati per non incorrere involontariamente al fenomeno dello [Spam](https://it.wikipedia.org/wiki/Spam) o peggio alla violazione degli articoli 23 e 25 del [Dlgs. 196/2003](https://www.normattiva.it/uri-res/N2Ls?urn:nir:stato:decreto.legislativo:2003-06-30;196!vig).   
Per questi motivi sono inoltre **vietate le interviste telefoniche** e la **compilazione di questionari** cartacei o elettronici con finalità di raccolta dati tranne nei casi in cui l'azienda richiedente stia operando su mandato particolare dello Stato (es. censimenti ISTAT, richieste del Prefetto, etc.).   
[:bookmark_tabs: Torna all'indice](#indice)    
  

### 13 Osservanza delle disposizioni in materia di Privacy <a name="13"></a>  
È obbligatorio attenersi alle disposizioni in materia di Privacy e di misure  
minime di sicurezza, come indicate nella lettera di designazione di incaricato  
del trattamento dei dati ai sensi del disciplinare tecnico allegato al d.lgs.vo n.  
196/2003 e successive modifiche e integrazioni.  
[:bookmark_tabs: Torna all'indice](#indice)  

### 14 Non osservanza della normativa aziendale <a name="14"></a>  
Il mancato rispetto o la violazione delle regole contenute nel presente  
regolamento è perseguibile con provvedimenti disciplinari nonché con le azioni  
civili e penali consentite.  
[:bookmark_tabs: Torna all'indice](#indice)  

### 15 Aggiornamento e revisione <a name="15"></a>  
Il presente regolamento annulla e sostituisce tutte le versioni precedenti, quello che trovate nel repository di GitHub è sempre la versione aggiornata. Tutti gli utenti possono proporre integrazioni e osservazioni al presente  
Regolamento. Le proposte verranno esaminate dall'Amministrazione  
Comunale.  
Il presente Regolamento è soggetto a revisione con frequenza annuale.   
  

Il Dirigente del C.E.D.  
[:bookmark_tabs: Torna all'indice](#indice)  
